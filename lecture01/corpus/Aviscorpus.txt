sapaatip akunneri marluk sinnilaarlugit matuma siorna erniarsiat ajunngillat. 

Tasiilami aalakoorlutik biilertut mianersuaalliorlutik toqutsisutut unnerluutigineqarput. 

Erna Solbergip nunatsinnik siunissami aqutsisuuginnarnissaa aalajangiusimavarput, FrP oqarpoq. 

Paasissutissani saqqummiunneqartuni pinerliinerit sumut attuumassuteqarsimanersut paasissutissiissutigineqanngilaq. 

Politiit KNR-ip tusagassiortuanut pisoqarfiusumiittumut ilisimatitsipput, aqqusineq isumannaatsuunissaq peqqutigalugu matoqqatikkitsik. 

Pisortallu 1997-imiit naatsorsuisalermata inuartarineqartut aatsaat taama amerlatigipput. 

Angutit marluk taakku tigummigallagassanngortinneqarnissaat, unnerluussisussaatitaasup Lars Jørgen Petersenip piumasariniarpaa.

Siumup siulittaasuata Kim Kielsenip Siumumi siulittaasunngorniuttoqalerpat sassaqqissanani aggustip qaammataani oqaatigigaluarpaa. 

Nalunaarusiami kaammattuutigineqarpoq piffissaatillugu kommunit sumiginnaanerit akuleruffigisassagaat.

Sms-imik peqataasut amerlangaarmata atortut artukkerlugit. 

- Nuuttartut amerlangaarmata nuussimasunik tamatta ilisarisimasaqarnerput qularinngilara. 

Arctic Circle Race, Sisimiuni pisartoq, marsip ulluisa 23-anni aallartissaaq.
Ullortuneq, juunip 21-iani pisartoq, nunatsinniinnaq nalliuttorsiutigineqarneq ajorpoq.

Canadamiut puisiinik piniarsinnaaneq ukiumut ataasiarluni pisartoq ullualunnguit qaangiuppata nalliuteqqittussaavoq.

Suka K. Frederiksen-ip peqqissiartornermini ullut ataasiakkaarlugit inuunerullu qanoq erlinnartiginera paaseqqittutut ippaa. 

Suka peqqissiartorpoq: Inuunerup qanoq erlinnartiginera paaseqqittutut ikkaa.

Pilersaarutip tikkuartutullu ippaa ilikkartitseriaatsit assigiinngitsut atuartunut iluaqutaasumik sunniuteqarnissaat.

Hyperkinetisk syndrom tassaasoq ingasattumik pissusilik aammalu avatangiisit isiginngitsutut illugit periuseqartarneq.

Taanna paasitinneqarpoq, timimik sungiusaasumi inissaqarnersoq – sivisuumik utaqqisariaqartoq ilisimallutigu – paasiniaaqqullugu nakorsiartarfimmut sianeqquneqarpoq. Tamannalu pissusissamisuunngilaq, Elise Bruun peqatigiiffimmik Hjertelivetimik pilersitsisimasoq, Sermitsiaq.AG-mut oqaluttuarpoq. 

INI A/S-imut akiitsut 56 millioni koruuniupput.
Ukiup kingulliup naanerani akiitsut 56 million kroniupput.
Busserneq suli 15 kroneqassaaq.
Ukiut ingerlaneranni ineqarnermut akiitsullit 5.000-nngorsimapput.
Bussit minutsit 20-kkuutaarlugit aallartarput.
S-togit minutsit 20-kkuutaarlugit aallartarput.

Tasiilami ukiut siulliit assersuutigalugit agguaqatigiissillugu minus 8,1 gradimiippoq.
3.693 meterisut portutigaaq , ukiukkullu minus 60 gradit tikillugit issittarpoq .
Silasiorfiit nalunaarsugaasa takutippaat februaarip qaammataani agguaqatigiissillugu minus 14 gradinik ississimasoq .
Nuuk 2010-mi agguaqatigiissillugu plus 2,6 gradenik kiassimavoq.
Taamaattoq SAK isertitsinikkut inissisimalluarnersaagallarpoq plus 3-qarami .

Aasaq kingulleq arsallammattut toqqarneqartoq John Ludvig Broberg toqqakkat akornanniippoq aasamut Island Gameqarnissaanut arsaannermi nunanut allanut unammisartussat toqqarneqarmata . 

Miss World iluanaarniarluni saluttuunissamik bikiniinnaallunilu inuppassuit saavanniinnissamik imaqaannartoq. 

- Oqaluuserisarput unaavoq Juliane Henningsenip siunnersuutaa folketingip Kalaallit Nunaat pillugu ataatsimiititaliaa tusarniaassasoq immikkut ilisimasalinnut kalaallit Danmarkimiittut atugarisaat pillugit . 
Citronen Fjordimi suliniut nunarsuarmi zinkinik aqerlunik peqarnersaasut ilaanniippoq . 
Namminersortut raajaleriffittaavat nunaqarfinni siullerpaajusoq Alluitsup Paani pisortatigoortumik ullumi atoqqaartinneqassaaq . 
Nunat tamat suliniaqatigiiffiinit Laurent Gbagbo annertuumik akerlilerneqarpoq , nunamit aallaqqusaajunnaartinneqarluni , pigisaalu nalillit USA-miittut Tuluit Nunaanniittullu atorneqarsinnaajunnaartinneqarput . 
Biologit Pinngortitaleriffimminngaanneersut ukiup siulianut sanilliullugu , piujuartitsiniarnermik tunngaveqarluni aaffanniartoqartarnera nalunaarutigaat . 
Timmisartuutileqatigiiffiulli suli naatsorsuutigaa ilaasussat 900-t missaanniittut kinguaattooqqasut tamaasa apuuffissaannut sapaatip-akunnerata naanerani apuukkumaarlugit . 
Tuluit Nunaanni aappariit pissiariilluunniit 40.000-it missaanniittut ilaqutariittut ataatsimuulernissaminnik qinnuteqartarput . 
1800-kkunni oqaluttuartarsimasut , Aalut Kangermiu Jens Kreutzmannilu Kangaamiuneersoq oqaluttuaasa sumi pisarsimaneri nassaariortorpavut , Katersugaasivimmi pisortap tullia , itsarnisarsiooq , Claus Andreasen oqarpoq . 
Piffissami alianartumi Norgemi innuttaasut tamarmik ilissilu eqqarsaatitsinniippusi , Jess G. Berthelsen allakkamini naggasiivoq . 
Siunnersuut ilimagisatut akuerineqarpat , takornarissat ukiumut 24.000-it missaanniittartut tamarmik 525 koruuninik Nunatta karsianut akiliissapput . 
- Ilisimatuut Issittumut tunngasunik assigiinngitsutigut suliaqartut ataatsimoorsimalernissaat AUU Arcticip siunertaraa . 
Danmarkip FN-ip meeqqat piginnaatitaaffii pillugit isumaqatigiissut atsiorsimammagu , maannakkorpiaq iliuuseqarnissaq danskit politikeriiniippoq , taakkulumi pinngitsoorsinnaanngillat UNICEF-ip nalunaaruteqarnera , Kalaallit Nunaanit FN-ip Meeqqat Pisinnaatitaaffii Pillugit Isumaqatigiissut unioqqutinneqartoq , sakkortuumik uparuassallugu . 
Kujataata Kitaata imartaani timmissat umiarsuarnut aporartartut 2000-it missaanniinnerat eqqoriaarujussuarluni missingiineruvoq , missingiineq apeqqutini immersugassani umiarsuarnit pissarsiarisatsinni aamma Kujataata Kitaata imartaani umiarsuit ukiukkut nalinginnaasumik angalasarnerannit paasissutissani pissarsiarisinnaasatsinni naatsorsuinermeersuupput . 
Naalakkersuisut siulittaasuat Kuupik Kleist IA-meersoq pissaanilissuit akornanniittutut taaneqarpoq . 
Ukiuni kingullerni arfinilinni kalaallit HIV-mik tunillanneqarsimasut agguaqatigiissillugu ukiumut arfineq-marluk qulingiluallu akornanniittarput . 
Reuters naapertorlugu NATO-mi atorfillit nuimasut Barack Obamallu qullersaqarfianeersut Anders Fog Rasmussenimik tapersersuipput . 
- 145-it missaanni ukioq naallugu sulisoqassasugut , aalisartullu 300-it 320-illu akornanniittut tunisisassasut , aningaasaliissutini ilaavoq , pisortaq oqarpoq . 
Qallunaat ilisimatuussutsikkut paasisassarsiortut , nujamininnguit ukiut hunnorujut matuma siornaneersut Australiami nassaat misissornerisigut paasivaat.
Fysikerit marluk Risømi ilisimatusarfimmeersut taamanikkut sermip ataani Amerikamiut atomreaktoriliornissaanut pilersaarutaannik saqqummiussiffigineqarput . 
- Meeqqat taakkua sisamat qitinnermik festivalimi soqutiginnilluinnarlutik peqataapput , qitinnermillu takutitsinermi piginnaasaqarluarnerat takuneqarsinnaammat , piginnaasaminnik ineriartortitseqqissinnaanissaannik periarfissinniarpavut , Norgimi qitinnermik ilinniarfimmeersoq Kristin Berg oqarpoq . 
Kalaallit meerartaat 1.000-it missaanniittut inooqatigiinnikkut ilungersunartunik ajornartorsiuteqartut , immikkut ilisimasallit naliliipput . 
Umiarsuaq uuliamik assartuut , Baltica , ungasinngitsukkut iluatsilluartumik Kangianut aqqutaatigoorpoq , aqqullu taanna umiarsuaatileqatigiiffinnit maanna pilerigineqartorujussuanngorpoq . 
Akissullu Naalakkersuisut assaaniissoraa . 

Mittarfimmili kimmut 250 meterit kingulliit nikittoornermik ajoquteqalersimavoq , asfalti atuuttoq 1987-iminngaanneerami pissutaalluni . 
- KNR-ili tamatumani kisimi apeqqutaanngilaq , suleqatigisartakkalli , soorlu Naalagaaffiup Sinniisoqarfia Qinersinermullu Siulersuisut ataatsimoortumik aaqqeeqatigineqartariaqarput , Naja Paulsen oqarpoq . 

Filmit Hollandimeersut , Indiameersut , Danmarkimeersut , Tysklandimeersut , Estlandimeersut , Sverigemeersut , Canadameersut kiisalu Letlandimeersut katillugit filmeeqqat filmillu sivisunerumaat qulit missaanniittut takutinneqarput . 
Bakteeriat neqimit nerpimmilluunniit ooqanngitsumeersut aammattaaq assanniissinnaapput . 
Biologit innersuussutigaat , aappaagumut tunngatillugu raajanut tunngatillugu siunnersuineq , allannguuteqartinneqassanngitsoq , paasissutissani aalisarnermeersuni takuneqarsinnaammat kalinnermi ataatsimi qaqinneqartartut , aammalu biologit misissuisarnerisa takutimmassuk raajaqassuseq ukiuni tallimani kingullerni agguaqatigiissillugu peqassusiusartunut naapertuutikannersoq . 
- Tapersersuinera uaniippoq ukiunut tulliuttunut siunissarlu ungasinnerusoq eqqarsaatigalugu pilersaarutai tapersersorakkit . 
Namminersorneq pillugu ataatsimiititaliami siulittaasunngoqqammersoq Siumuminngaanneersoq Jonathan Motzfeldt oqarpoq , nunatta namminersortunngoruni nunanut allanut sillimaniarnermullu tunngasunut annertunerpaamik oqartussaaffeqalernissaata qularnaarniarneqarnissaa anguniarneqarmat , tamanna ataatsimiinnissami pingaarnertut oqaluuserineqassasoq . 
Nunatsinni pinerluttarnerit annikillisinniarlugit inissiisarfinnillu utaqqisut ullumikkut 300 missaanniittut ikilisarniarlugit Siumut sinnerlugu Inatsisartunut ilaasortat Doris Jakobsen Kristian Jeremiassenilu ataasinngormat oktobarip 22-ani Inatsisartuni aalajangiiffigisassamik siunnersuuteqarput naalakkersuisut piumaffigineqassasut Danmarkimi inatsisinut atortitsinermut ministeri attaveqarfigissagaat singernikkut nalunaarsuuteqarluni angerlarsimaffimmi pineqaatissinneqarsinnaanerup eqqunneqarnissaa siunertaralugu . 
Sarah Palinip uia Todd , affarmik naggueqatigiinnit Inunneersuuvoq , Alaskamilu snescooterinik sukkaniunnermi isorartunerpaami ajugaanikuulluni . 

Inuit kingullerpaamik Qaammammut nunnimmata tamanna 1972-imi pivoq, inuit Qaammammut siullerpaamik juulimi 1969-imi nunnillutik. 

Avataarsualiartartunik ukiut tallimat ingerlannginnerini Qaammammukartitsinissani USA-p pilersaarutigigaa. 

USA-p præsidentiata tullersortaa Mike Pence, USA-p avataarsuanut tunngasunut siunnersuisoqatigiivinut, National Space Councilimut, oqalugiarnermini taama ilaatigut oqarpoq. 

- Avataarsualiartartut Amerikameersut Qaammammut ukiut tallimat ingerlannginnerini uternissaat politikkikkut sulissutiginiarparput, Mike Pence, USA-mi naalagaaffeeqqami Alabamami illoqarfimmi Huntsvillemi oqalugiartilluni oqarpoq. 

Arnap nunarsuarmi Qaammammut siulliulluni nunnittup USA-meersuunissaa siunniukkitsik, taassuma ilanngullugu erseqqissaatigaa: 

- Ersarissumik oqaatigilara: Arnaq angullu Qaammammut nunnissapput, præsidentip tullersortaa Mike Pence oqarpoq. 

Avataarsualiartartut USA-meersut Qaammammukartinneqarnissaat, allaallumi Marsiliartinneqarnissaat, Trumpip naalakkersuisoqataasalu sulissutiginiaraat, arlaleriarluni oqaatigineqarnikuuvoq. 

Hammond: USA-p nunatsinni sunik suliaqarnera nunatta ilisimasariaqarpaa. 

Statsministerip oqaaseqarumannginnera, Nunatta Qitornai sinnerlugit Folketingimut ilaasortap Aleqa Hammondip isornartorsiorpaa. 

Aleqa Hammondip statsministeri Altingetimi oqallissaarummi isornartorsiorpaa. 

Pituffiup nunat Issittumi pissaanilissuit akornanni anneruniuttoqarnerani inissisimanera pillugu Aleqa Hammondip statsministerip apeqqarissaarnermi sukumiinerusumik akissuteqannginnera isornartorsiorpaa. 

- Nunatsinni qanoq pisoqarnera pillugu ilisimatinneqartarnissarput Nunatta Qitornaanit pingaartitaraarput, nunallu allat nunatsinni sakkutooqarfeqarnermi siunissami qanoq pilersaaruteqarnersut ilisimatinneqartarnissarput pingaaruteqarluni, Aleqa Hammond oqallissaarummi oqarpoq. 

USA-p nunatsinni isertortumik siornatigut suliarisarsimasai taassuma innersuussutigai, Camp Century atomimillu qaartartorsuarnik isertortumik eqqussisoqarsimanera taakkununnga ilaallutik. 

Nunatsinni mittarfinnik atuisinnaassaguni Kalaallit Nunaanni mittarfiliortiternernut aningaasaleeqataanissamut piareeqqanini USA-p siorna nalunaarutigaa. 

Nunat killiit Issittumi sakkutuuliinerat Ruslandimit ernummatigineqartoq, Illersornissaqarfiup isertortumik paasiniaasartuisa FE-meersut oqaatigaat. 

Kalaallit Nunaat USA-p mittarfiliortiternernut aningaasaleeqataaniarneranut akuersissappat, USA-p Ruslandillu Issittumi anneruniutilernerunissaanik kinguneqarsinnaanissaa Aleqa Hammondip ernummatigaa, Kalaallit Nunaannut tamanna kingunipiloqarsinnaasoq oqaatigalugu.

USA-p Kalaallit Nunaanni suliarisaasa suunerannik Danmarkip Kalaallit Nunaannut ilisimatitsisarnissaa taamaammat pingaaruteqartoq, Aleqa Hammondip oqaatigaa. 

EQQAAMALLUGU Unnugu nalunaaqutaq siuartinneqassammat. 

ullut 2 qaangiupput.

Aasaanerani nalunaaquttap siuartinnissaa piffissanngorpoq. 

Unnummut nalunaaqutaq 22.00-imit 23.00-imut siuartinneqassaaq.  

Kitaani nalunaaqutaq ullumi arfininngornermi marsip ulluisa 30-anni 2019 unnukkut nalunaaqutaq qulinit atuutilissaaq, tamannalu pillugu unnugu nalunaaqutaq qulinit aqqanermut siuartinneqassaaq. 

Ittoqqortoormiini aasaanerani nalunaaqutaq sapaammi marsip ulluisa 31-anni nalunaaqutaq 00.00 atuutilissaaq, nalunaaqutarlu 01.00-imut siuartinneqassalluni. 

Ittoqqortoormiini aasaanerani nalunaaqutaq 2019-imi oktobarip 27-ata tungaanut atuutissaaq. 

Pituffimmi sakkutooqarfimmi Danmarkshavn-imilu aasaanerani nalunaaquttap atuutsinneqarnissaanut tunngasumik aalajangersaasoqarneq ajorpoq.  

Nalunaaquttap aasaanerani siuartinneqartarnera pisarpoq aasaanerani nalunaaquttap atornerata aalajangersarneqarnera pillugu Namminersorlutik Oqartussat nalunaarutaat nr.15, 20. oktober 2009-meersoq najoqqutaralugu. 

Kitaani aasaanerani nalunaaqutaq 2019-imi oktobarip 26-ata tungaanut atuutissaaq.

Qimaasoq siulleq Nunatsinnut tikissimasoq Kommuneqarfik Sermersuumit Namminersorlutik Oqartussanillu KNR-imut uppernarsarneqarpoq. 

Naalakkersuisulli oqaaseqarusunngillat. 

Nunatsinnut qimaasumik tikittoqarsimasoq Nuuk Ugeavisimit sapaatip akunnerisa siuliani allaaserineqarpoq. .

Oqaluttuaq taanna Kommuneqarfik Sermersuup Namminersorlutik Oqartussallu KNR-imut ilumoornerarlugu uppernarsarpaat. 

Nuuk Ugeavis naapertorlugu qimaasoq taanna angutaavoq Ukraineminngaanneersoq 30-t missaannik ukiulik. 

Pineqartoq Nuummut sapaatip akunnerata siuliani tikissimasoq Ugeavisimit allaaserineqarpoq. 

Ugeavisip allaaserisaa naapertorlugu qimaasoq suliassartami suliarineqarnerani ukiut pingasut sinnerlugit qallunaat nunaanniissimavoq.

Qimaasoq nunani tamalaani isumaqatigiissutit naapertorlugit qimaasutut danskit nunani allamiunut aqutsisoqarfiannit aallaqqaammut itigartinneqaraluarpoq. 

Nuuk Ugeavisi naapertorlugu Qimaasut Naammagittaalliuteqartarfiannut tamanna naammagittaalliutigaa. 

Tassanngaanniillu isumaqatigineqarpoq kingornalu nunatsinnut aallartinneqarluni.

Nunani allamiunut akuulersitsiniarnermullu oqartussaaneq nunatsinnit suli tiguneqanngilaq. 

Taamaammat inatsisitsigut, inatsisinik atortitsinermut allaffissornermullu akisussaaffik Danmarkimiippoq. .

Angut Ukrainemiu nammineq kissaateqarnini naapertorlugulu nunatsinnukartoq Namminersorlutik Oqartussat KNR-imut ilisimatitsipput. . 

KNR-ip paasisai naapertorlugit Ukrainemiup Nunatsinnukarnissaa Danmarkimi nunani allamiunut aqutsisoqarfiup aalajangigaraa, nunani allamiunut inatsimmi peqqussut 150 februaarip 23-ani 2001-imeersoq innersuussutigalugu. 

Peqqussut pineqartoq tassaavoq nunani allamiunut inatsisip nunatsinnut atuutsinneqarneranut peqqussut. 

KNR suliffeqarnermut naalakkersuisoqarfimmiit naalakkersuisup Erik Jensenip akisussaaffigisaanut oqaaseqartitsiniaraluarpoq. 

Taannali oqaaseqarusunngilaq. 

Nunatsinni nunani allamiunut akuulersitsiniarnermullu oqartussaaffimmut inatsiseqanngilagut taamaammat angut Ukrainemiu Nunatsinni innuttaasutut pineqassaaq. 

KNR-ip Kommuneqarfik Sermersooq pisumut sukumiinerusumik oqaaseqaqqullugu saaffigigaluarpaa tamatumunngali atatillugu oqaaseqarusunngillat. 

Andreas Wille Mathias Witoftilu ilanngutassiortuupput. 

Ilaasortat Kalaallit Nunaaliarnerat oqaluttuarisaanermut angalanertut sivikinnerpaatut ilannguppoq. 

Issittoq pillugu Københavnimi festivaalertitsineq. 

Issittoq pillugu ukioq manna Københavnimi Nordatlantens Bryggemi festivaalertitsineq 40-t sinnerlugit sammisassaqartitsinertalik aatsaat taamak annertutigisoq.

Inuit ileqquusumik timersuutaanni finger pullimi kina nukittunerpaanersoq takuuk. 

Kalaallit Nunaanni Canadamilu nannut qanoq innersut tusakkit. 

Umiarsuarmut pingasunik napparutitalimmut, issittup imartaanit aatsaat tikittumut ikigit. 

Imaluunniit kalaallit juullimut uummataasaliortaasiannik sanagit.

Issittoq pillugu periusissiap suliarineqarnera pilersaarutit malillugit ingerlavoq. 

Danmarkip, Savalimmiut Kalaallit Nunaatalu paaseqatigiinneratigut aamma suliarineqassaaq. 
 
Nunanut allanut tunngasunut ministeri Jeppe Kofod (Soc) Det Færøske Nyhedsbureauimut taama ilisimatitsivoq.

Attartortut inigissaartunit pillarneqarput
Attartortumiit piginnittumut aaqqissuussineq namminersornerusuni atorfilittanit politikerinillu nuimasunit isertortumik atornerlunneqarsimammat illoqarfinni anginerni pingasuni attartortut nalinginnaasut pillarneqartussanngorput. Atorfilittammi nuimasut politikerillu ilaat Nuummi illorujussuarnut nalilerujussuarnut akikillisaatit amiilaarnartut aqqutigalugit pisortanit millionilinnik tunissutisisimapput. Taakku qaangiiffimmi illoqarfiit pingaarnersaanni illut akiisa qaffakkiartuinnarfigisaanni millionærinngorsimalerput tamatumalu peqatigisaanik pisortanit tamakkiisumik aserfallatsaalineqarsimanngitsumik illutaartinneqarsimanertik suli qiammiartuutigalugu. Pisortat illuutaannik illumut ataatsimut koruunit millionip affaaniit 1,3 millioninut akikillisaasikkanik tunisinikkut atorfilittat nuimasut politikerillu ataasiakkaat naalakkersuisunit millionærinngortinneqarsimasut 25-upput. Namminersornerusut Nuummi illunik ima amerlatigisunik tunisaqarsimalerput aningaasanut inatsit iluatsitaariniarfigisariaqalerlugu inissianik isatereriarlutik nutaanik sanaartortariaqaleramik atorfilittatik naammaginartunik inissaqartissinnaajumallugit. Tuapannguani piginneqatigiilluni inissiat amerlanersaat namminersornerusuni atorfilinnut tunineqartussanngorunarput attartortuaqqat uterlutik nuunnissamut akissaqassanngimmata. Namminersornerusut iliuuserisaat kingulleq tassaavoq namminersornerusuni sulisunuinnaq naatsorsuussaasunik inissialiortiterneq. Taamaalillutik atorfillit inissianik peqqinnartunik, oqummik aanermillu allamik, namminersornerusut inissianik iluanaarniuteqartartutut pissusilersorluni innuttaasunut tapiissutinik assigiinngitsunik atuinissamut akissaqanngitsunut attartortittagaannik, kusanaallisarneqarsimanngitsunik inissaqartitaalissapput. Taamaalillutik attartortuaqqat illoqarfiit pingaarnersaanni inissiaqarfiit ajornersaanni taartuinnarmiittutullusooq neriuutissaqarnatik ineqartussanngortitaapput. Attartortumiit piginnittumut aaqqissuussineq iluatinnartoq attartortuaqqanut taakkununnga immikkut sammitinneqartoq inissiapalaaqarfimmit inuttullu nakkaattoornermit aniguinissamut aqqutissaassagaluarpoq. Assersuutigalugu sanaartornermik immikkut ilisimasalik siunnersuuteqarsimagaluarpoq Tuapannguani inissiatoqarsuit attartortunut assersuutaasumik akiliisitsilluni tunineqarsinnaagaluartut inigisamik pisortanit aaqqissuutissallugit akissaqarfigineqanngitsut nutarternissaannut aningaasatigut toqqammavissaqalersinnaaqqullugit. Aningaasanut inatsit misissuataarlugu paasinarpoq Nuummi inissiapalaaqarfinni inigisap iluarsartinnissaanut neriuutissaqartoqanngitsoq. Maannalu attartortumiit piginnittumut aaqqissuussinitoqaq, attartortunut nalinginnarnut assersuutigalugu Tuapannguani Qapiarfiusaamilu najugaqartunut sammitinneqarsimagaluartoq illorujussuaqarfimmi Quassunnguami Nuummiittumi attartortunut sammitinneqarnani, naalakkersuisunit atorunnaarsinniarneqalerpoq. Akikillisaariaaseq nutaaq ima mangiarneqarsimatigaaq assersuutaannaapajaaginnarluni attartortunullu nalinginnarnut atorsinnaanngilluinnarluni. Assersuutaannaasutut oqaatigineqarsinnaalersimavoq aaqqissuussineq inuttut nammineq iluanaaruteqarnissaq pillugu politikerinit atorfilittanillu nuimasunit atornerlunneqarsimammat. Maannalu imminnut millionærinngortissimalerput, taamaattumillu attartortuaqqat pillarneqartussanngorput. Aalajangiinipalaajuvoq naalakkersuinermik aaqqissuussaanerup napparsimasup kisimi aalajangiinerisinnaasaa allamut saasaaniaannarluni inuiaqatigiillu aningaasaataannik atornerluineq isiginiarneqarpallaaqqunagu.

Royal Arctic Line amigartooruteqarpoq.
 2007-ip ukiuata affaanut Royal Arctic Linep naatsorsuutaasa takutippaat akileraarutinut akiliinissaq sioqqullugu umiarsuaatileqatigiiffik 12,7 millioner koruuninik amigartooruteqarsimasoq. Assersuutigalugu siorna taamaalinerani akileraarutinut akiliinissaq sioqqullugu umiarsuaatileqatigiiffik 3,3 millionit koruuninik sinneqartooruteqarsimavoq. Kalaallit Nunaannit nunanut allanut nassiussat annikilleriarsimanerat kaaviiaartitat ikiliarsimanerannut Royal Arctic Linep pissutaanerarpaa. Ukiup affaani siullermi nassiussat 362.000 kubikmeterit Royal Arctic Linep assartorsimavai, siorna taamaalinerani 389.000 kubikmeterit assartorneqarsimasut. 2007-imi nassiussat 830.000 kubikmeterit assartorneqassasut Royal Arctic Linep naatsorsuutigaa, 2006-imi 875.000 kubikmeterit assartorneqarsimasut.

Narsami toqutseriarneq.
Arnap uini savimmik kapillugu tallimanngormat unnukkut toqoriaraluarpaa. Angut sakissamigut savimmik kapineqarpoq. Angutip inuunera navianartorsiunngitsoq politiit nalunaarput. Taamaalinerani aappariit aalakoorsimapput, sangiannermik aammalu toqutseriarnermik kinguneqartumik. Arnaq sap. akunnerini sisamani tigummineqarallartussanngortitaavoq.

»Nanoq« ujaarineqartoq.
Maniitsoq (NSQ) - Aasiaat Radiuat aqqutigalugu ajunaalernermi kalerrisaarineq Maniitsumi politiit sapaatiummat unnukkut aqqanermut tanneq qulit tusarpaat. Angallat saattuarniut »Nanoq« immalersimavoq. Politiit angallatertik aallartippaat, unnuap qeqqalu qaangilaartoq Maniitsup kitaani nal. akunneranik ataatsimik ornittarissami »Nanoq« nassaarineqarpoq. Mallersorujussuusoq nalunaarutigineqarpoq angallallu immassimasorujussuusoq. Politiit angallataat takkummat paasineqarpoq tankit marluk saattuanut inissiisarfiit 20 tonsinik imallit putusimasut. Taamaalilluni imeq maskinrumimut kuussimavoq, motooria motoorilu ikiortaa aserorlugit. »Nanoq« nunamut kalinneqarpoq, qatserisartullu imaarsaalerput. Pisup nalaani inunnik ajoqusertoqanngilaq.

Arfininngormat aallaasersorneq marluk tigusaanerannik kinguneqartoq.
Arfininngormat unnukkut Amutsiviup eqqaani aallaasersortoqarnera inuit marluk unnerluutigineqarnerannik kinguneqarpoq. Angutit taakku marluk 33-nik aamma 53-inik ukiullit illoqarfiup iluani aallaasersorneq pillugu politiit ileqqoreqqusaannik unioqqutitsisimasutut unnerluutigineqarput, tamannalu amerlanertigut akiliisitaanermik pineqaatissiissutaasarpoq. Arfininngormat unnukkut amutsiviup eqqaani aallaasersortoqarneranik politiit nalunaarfigineqarput. Tamatuma kinguninngua amutsiviup eqqaa kiisalu tamaani, Industrivejimi 400-rtalimmilu angallanneq matuneqarpoq. Angutit aalakoortut marluk ooqattaasarsimanerat paasinarsivoq. Politiinit ilisimatitsissutigineqarpoq arfininngormat pissanganartorsiortoqarnerani aallaasit marluk atorneqarsimasut inunnillu ajoqusertoqarsimanngitsoq.

Nanortalimmi toqutseriarneq.
Arnaq 30-nik ukiulik tallimanngormat sap. akunnerini sisamani tigummineqarallartussanngortitaavoq, toqutseriarsimasutut unnerluussaalluni. Tallimanngornerup unnuaani uini savimmik sisamariarlugu kapisimavaa, uiniatigut ataasiarlugu, tuiatigut ataasiarlugu qatigaatigullu marloriarlugu. Arnaq eqqaamasaqarsinnaannginnerarpoq, pisuunerarlunili nalunaarsimalluni. Angutip inuunera navianartorsiunngilaq.

Qilerutip kipinissaanut piareersimasut.
Qallunaat amerlanerussuteqarluartut isumaqarput Kalaallit Nunaat tamakkiisumik namminiilivittariaqartoq.
Qallunaat sisamaagaangata pingasut isumaqarput Kalaallit Nunaat tamakkiisumik namminiilivittariaqartoq, 63 procentillu isumaqarput kalaallit aatsitassanut uuliamullu Kalaallit Nunaata imartaata naqqaniittumut namminneerlutik oqartussaassuseqartitaasariaqartut. Tamanna isumasiuisarfiup Synovate Vilstrupip Politiken sinnerlugu isumasiuisimaneranit ersersinneqarpoq. - Danmarkimi tamat oqartussaatitaanerinut atatillugu taama isummersortoqarnera Kalaallit Nunaannilu anguniagarineqartut paasilluarsinnaaneqarpasinnerat nuannaarutigaara, Mininnguaq Kleist, namminersornerusuni namminersorneq pillugu allaffimmut aqutsisoq namminiilivinnissamillu suliniaqatigiiffimmut Inussummut siulittaasuusimasoq, oqarpoq. Kisianni naalagaaffeqatigiinnermut ilaasortat ataatsimik ikinnerulernissaat qallunaanit kalaallinillu isumaqatigiissutigineqaraluartoq namminiilivinnissarlu anguniarlugu sualuttumik oqaatigalugu taamaallaat Kalaallit Nunaanni innuttaasunik taasisitsinissaq pisariaqassagaluartoq aningaasarsiornermi immikkut ilisimasallit paarlattorluinnaanik inassuteqarput. Tassami Kalaallit Nunaata aningaasaqarnera suli ima mianernartigaaq namminiilivinnissaq suli piviusumik periarfissaanani, oqartoqarpoq. Amigartooruteqarfiit Kalaallit Nunaanni suliffeqarfiit annertuumik namminersortunngorsarneqaraluartut tamakku amerlanerpaartaat suli pisortanit pigineqarput amigartooruteqarfiusumillu ingerlanneqarlutik pisortanillu tapiiffigineqarnissamik isumalluuteqartorujussuullutik. Tamatuma peqatigisaanik Danmarkimit ukiumoortumik tapiissutit 3,2 milliarder koruuniupput, agguaqatigiissillugu innuttaasumut ataatsimut 67.000 koruuniullutik. Aningaasat taakku Kalaallit Nunaat namminiilivippat annaaneqassapput. Taakku pisartagarineqarunnaarpata innuttaasut nunani ineriartortitani inuuniarnermi atugassarititaasut qaffaseqataannik inuuneqalernissartik naatsorsuutigisariaqassavaat, lektor Lise Lyck, Copenhagen Business Schoolimeersoq, isumaqarpoq. - Aningaasaqarnerup namminiilivinnerup malitsigisassaata Kalaallit Nunaannit naammassineqarsinnaalernissaata tungaanut piffissaq sivisoorujussuaq eqqartorparput. Uuliamik annertuumik nassaartoqanngippat Danmarkimit tapiissuteqarfigineqarnani nunap aningaasaqarnikkut naammattumik nammineersinnaassuseqalernissaanut minnerpaamik ukiut 30-t ingerlassapput, Politikenimut oqarpoq.

Sulisut utoqqalinersiaat misissuiffigiumavaat.
Suliumajunnaarnerup nalaani piumasaqaatitik akuerineqassanersut timmisartumi saqisut marlunngorpat paasissavaat.
Air Greenlandip timmisartuini saqisut ulluni marlunni suliumajunnaareerlutik tallimanngormat suleqqilerput. Tamatumunnga atatillugu Air Greenlandimi saqisut peqatigiiffiata ataatsimeeqatiginissaa Air Greenlandimi pisortat akuersaarpaat, naammagittaalliornermut pissutaasut oqaloqatigiissutigiumallugit. Tamanna marlunngorpat pissaaq. - Utoqqalinersiuteqarnissamut aaqqissuussineq timmisartuni saqisunik oqaloqatigiissutigissavarput, allat naammagittaalliutaat ilanngullugit, tuniniaanermi ussassaarinermilu pisortaq Christian Keldsen oqarpoq. - Oqaasissaat tusaaniassavavut, maannakkullu isumaqatigiissutaasut malillugit sulisut piumasaqaataat akuersaarniassallugit. Erseqqissaatigiumavarali isumaqatigiinniarnivik pineqanngimmat, oqarpoq.

Pisortanik ataatsimeeqateqarnermi utoqqalinersiaqarnermut aaqqissuussineq allanngortinneqassasoq timmisartuni saqisut peqatigiiffianni siulittaasup Anders Mark Jensenip naatsorsuutigilluinnarpaa: - Utoqqalinersiaqarnermut tunngasut pitsaanerulernissaat piumasaqaatigalugu sulisut suleqqilerput. Illua-tungeriit oqaloqatigiilluarsinnaalerput. Taamaattumik ataatsimiinnerup kingorna pissutsit allaanerulissasut neriuutigaara.

Oqaloqatigiinneq.
Tuniniaanermut ussassaarinermullu pisortaq malillugu suliumajunnaarneq pilersinnagu sulisut oqaloqatiginissaat Air Greenlandimi pisortat piareersimaffigisimavaat. Sap. akunnerani kingullermi pingasunngormat sulisut ataatsimeeqatiginissaat neriorsuutigisimavaat. Neriorsuulli tamanna Air Greenlandip timmisartuini saqisut peqatigiiffiata naammagisimanngilaa. - Isumaqatigiissutip isumaqatigiinniutaaqqinnissaa pisortanit akuerineqassasoq piumasaqaatigaarput, itigartinneqarlutali, Anders Mark Jensen oqaluttuarpoq. Piffissap sivisuup ingerlanerani pisortat oqaloqatigineqarnissaat timmisartumi saqisut anguniarsimagaat erseqqissaatigaa, ajornartorsiutilli kinguarsarneqartuarsimapput.
Sunniutissat.
Timmisartumi saqisut tallimanngormat suleqqileraluartut, suliumajunnaarnerup sunniutai suli malugineqarsinnaassapput. Ilaasut suliumajunnaarnermit eqqorneqarsimasut 50-it missaat ornigassaminnut ingerlanneqarnissaminnik suli utaqqipput. Marlunngornerulli ingerlanerani kinguartoornerit qaangerneqarumaartut Air Greenlandip neriorsuutigaa.

Eqqarsartaatsimikkut nappaatillit pineqaatissinneqarsimasut kommuninit tigujumaneqartanngitsut
Kisianni siumukartoqarnera Ilaqutariinnermut Pisortaqarfimmit aamma ulloq unnuarlu angerlarsimaffimmit Aaqamit isumaqatigiissutigineqarpoq.

Eqqarsartaatsimikkut nappaatillit pineqaatissinneqarsimasut katsorsarneqareersimallutik Danmarkimit angerlaraangata nunatsinni kommunit tigusinissamut itigartitsisarput. Tamanna eqqarsartaatsimikkut nappaatilinnut pineqaatissinneqarsimasunut ikorfartortinit sap. akunnerani kingullermi pikkorissassallutik Nuummi naapeqatigiittunit kipiluttunartutut isumaqarfigineqarpoq. Ikorfartortit eqqarsartaatsimikkut nappaatilinnik pineqaatissinneqarsimasunik katsorsarneqareersumasunik isumaginnittussatut atorfinitsitaasarput. - Inuiaqatigiinni sannginnerpaat politikerinit sammiumaneqartanngillat. Taamaattumik qanoq iliuseqartoqartanngilaq. Aamma kommunit utoqqatsissutipalaanik saqqummiussisarput suliassallu oqaluuserineqatsaaliorneqartarlutik, Teodora Kruse, Narsami ikorfartortitut sulisoq, oqarpoq.
Ukiuni pingasuni utaqqisoq.
Nuna tamakkerlugu eqqarsartaatsimikkut nappaatillit angerlarsimaffiannut Aaqamut pisortaq Ivalo Møller Lange eqqarsartaatsimikkut nappaatillit pineqaatissinneqarsimasut aaqqissuussaanermi ingerlateqqinniartarneranni ajornartorsiuteqarneranut isumaqataavoq. - Sullitaqarpugut Nuummeersunik marlunnik ukiut pingasut matuma siornali katsorsarneqarneminni naammassillutik anereersimasussaagaluartunik. Tamannali aatsaat qanittukkut pivoq. - Eqqarsartaatsimikkut nappaatilinnut pineqaatissinneqarsimasunut pissutsit kommuninit namminersornerusunillu salliutinneqartariaqaraluarput. Inuiaqatigiinni inooqataaqqilernissamut ilinniarfigisinnaasaminnik toqqissisimanartunik avatangiiseqarnissartik pisariaqartippaat, oqarpoq.
Nunatsinnit tamarmit.
Eqqarsartaatsimikkut nappaatillit pineqaatissinneqarsimasut qasserpiaat katsorsarneqarnissamik pineqaatissinneqaatiminnik naammassinnissimanerat inuiaqatigiinnullu akuliutsitaaqqinnissamut utaqqinerat Ivalo Møller Langep eqqoqqissaartumik kisitsisitalersinnaanngilaa. Tamatumunnga pissutaavoq napparsimasut ilarpaalussui Danmarkimit utersinnaalernissamik tungaanut Danmarkimi eqqarsartaatsimikkut nappaatillit napparsimavissuanni Risskovimiittumi uninngasariaqartarnerat. Taamaattorli Aaqa nappaatilinnik katsorsarneqarnissamik pineqaatissinneqaatiminnik Danmarkimi naammassinnereersimasunik nunatsinnilu nakkutigisassanngortitaasimasunik sullitaqarpoq kommuni najugarisaminni najugaqatigiiffimmi imaluunniit namminerisamik initaartinneqarnissamik utaqqisunik. Ukiup kingulliup ingerlanerani Aaqa Ilulissaneersunik, Maniitsumeersunik, Aasianneersunik, Upernavimmeersunik Nuummeersunillu uninngasuuteqarsimavoq. Taamaakkaluartoq Aaqamut pisortaq isumaqarpoq siumukartoqalersimasoq: - Ukiut ingerlanerini eqqarsartaatsimikkut nappaatillit pineqaatissinneqarsimasut arlalissuit Danmarkimi katsorsarneqareerlutik kommunerisaminnut ingerlaqqinnissamut utaqqisut uninngasuutigisarsimavavut. Maannakkorpiaq eqqarsartaatsimikkut nappaatilinnik pineqaatissinneqarsimasunik arfiniliinnarnik uninngasuuteqarpugut, oqarpoq.
Piginnaanngorsaaqqiineq.
Ilaqutariinnermut Pisortaqarfik naapertorlugu eqqarsartaatsimikkut nappaatilinnik pineqaatissinneqarsimasunik angerlarartitsinermi ajornartorsiutit pingaarnerit ilaat tassaavoq, sulisunik isumaginnittussanik ilinniarsimasunik amigaateqarneq. Taamaattumik pisortaqarfik ikorfartortinik ilinniagaqarsimanngitsunik, isumaginninnikkut perorsaasunik eqqarsartaatsimikkut nappaatilinnik isumaginnittussatut ilinniagaqarsimasunik amigaateqarnerujussuaq pissutigalugu sassartariaqartartunik, pikkorissaanernik aaqqissuussisalersimavoq. - Ukioq manna pikkorissaanerit qulingiluat ingerlappavut novembarimilu eqqarsartaatsimikkut nappaatilinnut ikorfartortinut piginnaanngorsaaqqiinermik pikkorissaaneq sap. akunnerinik qulingiluanik sivisussusilik aallartissaaq, Ilaqutariinnermut Pisortaqarfimmi immikkoortortamut pisortaq, Gitte Jul, oqaluttuarpoq.
Siuariarneq.
Ilaqutariinnermut Pisortaqarfik peqqinnissaqarfimmik suleqateqarpoq napparsimasut katsorsarneqarnissamik pineqaatissinneqaatiminnik atuereersimasut isumaginissaannut atatillugu: - Isumaqarpunga kommunit eqqarsartaatsimikkut nappaatilinnik pineqaatissinneqarsimasunik angerlartitsinissamut kommunit piumassusaat eqqarsaatigalugu sorpassuarnik pisoqarsimasoq. Imaassinnaavoq ukioq manna napparsimasut ilaasa angerlartinnissaannut atatillugu ajornartorsiuteqalaarsimasoq, nalinginnaasumilli kommunit tigusinissamut pikkorinnerulersimapput, Ilaqutariinnermut Pisortaqarfimmut pisortaq, Martha Lund Olsen, oqaluttuarpoq. Ajunngitsumik ineriartortoqarneranut Aaqa isumaqataavoq: - Piffissami kingullermi ilaqutariinnermut pisortaqarfiup iluaqutaasumik iliuuseqarsimanera malunnarpoq, Ivalo Møller Lange oqarpoq.

Pisortat illuutaat taamaallaat niuernerpalaartumik tunineqartassasut.
Taamaattorli namminersornerusut ilaqutariinnut illulianik suli annertuumik akikillisaallutik tunisaqartarput.
Illusinermi akikillisaatit
Naalakkersuisunut ilaasortanut, namminersornerusuni pisortanut Nuummilu qitiusumik allaffeqarfimmi pisortanut ilaqutariinnut illulianik millionilinnik akikillisaasikkanik tunisisarneq unitsinneqartussanngorpoq. Akikillisaasiinermi aaqqissuussinermut nutaamut namminersornerusunit siunnersuummi Inatsisartunit isummerfigineqartussami ilaqutariinnut illulianik 1,3 millioner koruunit angullugit akikillisaatitalinnik tunisinissamut periarfissat mattunneqassapput. - Siunnersuummi attartortunut ilaqutariinnut ataasiakkaanut illuliani affarleriinnilu najugaqartunut illut tunineqassatillugit akikillisaasiisoqartassanngilaq, illut niuerutigineqarnerminni nalinginut tunineqartalissammata, akikillisaasiisarnermut aaqqissuussinermut nutaamut ineqarnermut pisortaqarfimmiit oqaaseqaatini allassimavoq. Namminersornerusunit inatsimmi putoq, pingaartumik namminersornerusuni atorfilittanit pisortaasunit naalakkersuisunullu ilaasortanit atorluarniarneqarsimasoq, matuneqartussanngorpoq.
Tunissutit 1,3 millionit.
Taama pisoqartussanngorpoq, atorfilittat arlalissuit soorlu ineqarnermut pisortaqarfimmi atorfillit pisortaasut naalakkersuisunullu ilaasortat Nuummi illunik niuerutiginninnermi akit qaffakkiartupiloorfigisaanni pisortanit millionærinngortinneqareersimasullu. Nuummi illupalaannguamik isatigassanngorsimasumik 50 kvadratmeterinik angissusilimmik najugaqarfigineqarsinnaanngitsumik 1,2 millioner koruunilerlugu tunisisoqarsinnaavoq. Tamatumunnga sanilliullugu namminersornerusuni pisortaq naalakkersuisunullu ilaasortaq namminersornerusut illuutaannik 164 kvadratmeterinik angissusilimmik 681.000 koruunilerlugu pisisimapput. Namminersornerusut nassuiaataanni allassimavoq, ukioq manna marsip aallaqqaataata tungaanut ilaqutariinnut illuliat ataasiakkaat affarleriillu namminersornerusunit pigineqartut 80-it tunineqarsimasut. Tassani attartortut 24-t niuerutiginninnermut atatillugu naliliinernut sanilliullugu 500.000 koruuniniit 1,3 millioner koruunit missinginut akikillisaavigineqarsimanerat atuarneqarsinnaavoq. Taakkununnga ilaapput namminersornerusuni pisortanut, immikkoortortaqarfimmi pisortanut naalakkersuisunullu ilaasortanut marlunnut illunik tunisaqarsimanerit. Taakku tassaapput annerpaamik akikillisaavigineqarsimasut. Akikillisaatit annersaat 1,3 millioner koruunit missaannik aningaasartalik namminersornerusuni pisortamut - isumaqatigiissut pilersinneqarmat politikerimik naalakkersuisunut ilaasortaasumik aappalimmut - tunniunneqarsimavoq. Namminersornerusut illuutaannik tunisaqartarsimanerit allaffissornikkut taamalu tamaginnut Inatsisartullu aningaasaqarnermut ataatsimiititaliaannut isertuussaasumik pisimasut Inatsisartut kukkunersiuinermut ataatsimiititaliaannit misissuataarneqaleruttorput.
Suli tunisisoqartartoq.
Illunik tunisaqartarneq AG-mit 2004-mi ilaqutariinnut illuliat aqqaneq-marluk tunineqarfigisimasaanni allaaserineqaqqaarmat ilaqutariinnut illulianik tunisaqartarneq aningaasaqarnermut ataatsimiititaliamit unitseriarneqaraluarpoq. Naalakkersuisut siulittaasuat upernaaq manna oqarpoq, ilaqutariinnut ataasiakkaanut illulianik tunisaqartarneq unitsinneqartoq. Taamaattorli namminersornerusuni atorfillit arlalissuit putoq matuneqartinnagu aaqqissuussinermik iluaqutiginnissapput. Naalakkersuisunut siulittaasuugallartoq Siverth K. Heilmann juulimi aalajangerpoq, ilaqutariinnut ataasiakkaanut illulianik pisinissamik qinnuteqaatit arfineq-pingasut akuersaarneqassasut. Taakkunannga Nuummi illu ataaseq pineqarpoq, sinnerilu Qaqortumi, Qasigiannguani, Uummannami, Tasiilami Qeqertarsuarmilu tunineqassallutik. Illu kingulleq tassaavoq immikkoortitaq. Taamaalilluni palasimut pisortamulluunniit atorfimmut atatillugu illu pineqarpoq, immikkoortitsisimanerlu »peerneqaqqaartussaalluni«. Immikkoortitsisimaneq naalakkersuisunit peerneqartinnagu illunik ataasiakkaanik immikkoortitanik tunisisoqarsinnaanngilaq. Nalilersuinerit attartortunullu isumaqatigiissutit Inatsisartuni ataatsimiititalianut pingasunut maanna ingerlatinneqarsimapput. Illunik ataasiakkaanik tunisinissamik aalajangerneq aatsaavissuaq naalakkersuisut imaqarniliaannut ilanngunneqarpoq.

Inissiat ataasiakkaarlugit tunineqartalernissaannik siunnersuut.
Siunnersuummut tunuartinneqarsimasumut sanilliullugu qanoq sivisutigisumik attartorsimaneq tunngavigalugu akikillisaateqartarneq aamma annertuumik mangiarneqarsimavoq.
Pisortat inissiaataannik attartortut inigisaminnik akikillisaatitalerlugu taamaallaat pisisinnaapput inigisaminnik ukiut arfinillit sinnerlugit attartortuusimagunik. Attartortut ukiut arfineq-marluk inorlugit sivisussusilimmik attartortuusimasut inigisaminnik niuerutiginninnermi akigitinneqartut malillugit pisisinnaapput, teknikkikkut-aningaasaqarnikkut naliliinermik taasaq tunngavigalugu tunisisarneq naalakkersuisunit atorunnaarsinniarneqarmat. Attartortumiit piginnittumut aaqqissuussineq nutaaq ilaqutariinnut arlalinnut illuliani inissianut taamaallaat tunngasoq naalakkersuisunillu Inatsisartunut saqqummiunneqartussaq inissianik assersuutigalugu Blok P-miittunik ataasiakkaaraluni tunisaqartarnissamik aamma ammaassivoq. Ullumikkut pisortanit piginnittut tunisaqarsinnaalersinnagit Nuup Kommuneani namminersornerusunilu piumasaqaataavoq ilaqutariinnut arlalinnut illuliani attartortut minnerpaamik 75 procentiisa inissianik pisinissamik akuersissuteqarsimanissaat. Siunnersummut ilaqutariinnut ataasiakkaanut illuliat namminersornerusuni pisortanut naalakkersuisunullu ilaasortanut millionilinnik akikillisaasiilluni tunisaqartarsimanerup nipituuliuutaaqisumik oqallisigineqarnerani tunuartinneqartumut sanilliullugu naalakkersuisut siunnersuutaanni nutaami akikillisaariaaseq aamma malunnaatilimmik appartinneqarsimavoq. Akikillisaat attartortumit pissarsiarineqarsinnaasoq qaffasinnerpaaq inissiami ataannartumik ukiuni 22-ni najugaqarsimanermi 35 procentiuvoq. Akikillisaateqartarnermik aaqqissuussineq aatsaat ukiuni arfineq-marlunni attartortooreersimagaanni 5 procentiinnarmit aallartittassaaq.
Marloqiusamik allaffissorneq.
Akikillisaariaaseq nutaaq inissianillu ataasiakkaaraluni tunisaqartalernissaq tusarniaaffigineqartunit assigiinngiiaartumik qisuariarfigineqarpoq. Kommunit pappialatigut inissianik ataasiakkaanik tunisaqartarnissamut periarfissaqarsimapput. Tamannali Nuup Kommuneanit atorumaneqarsimanngilaq, piginnittut peqatigiiffianni pisortat ataasiinnarmik taasisinnaatitaasimammata, inissiat tunineqarsimanngitsut amerlassusaat apeqqutaatinnagu. Inissiat tunineqarsimanngitsut amerlassusaannut atatillugu pisortat taasisinnaatitaalernissaat naalakkersuisunit maanna siunnersuutigineqarpoq. Taamaattorli piginnittut peqatigiiffeqarnerannik inissiaatileqatigiiffimmillu aaqqissuussinerup inissiarsuarni inissiat ataasiakkaarlugit tunineqarfigisaanni allaffissornermut aningaasartuutit amerlanerulersinnaanerat inissiaatileqatigiiffimmit Iserit-mit ernummatigineqarpoq. Taamatuttaaq pisortani piginnittut inissianik allanik inigineeruttunik tunisisariaqalersinnaapput marloqiusamik allaffissorneq pinngitsoorniarlugu.
Allaffissorneq.
Akikillisaariaaseq inissiamik attartortup qanoq sivisutigisumik attartorsimanera tunngavigalugu akikillisaariaaseqarfiusoq aningaasaqarnermut pisortaqarfimmit qularnartoqartinneqarpoq. Tamanna tunisinermi akit annerpaamik akikillisarneqarnissaat anguniarlugu attartortut attartortuunerminnik aalajangiusimanniffigissavaat. Tusarniaaffigineqartut akerliliissutaat ineqarnermut attaveqarnermullu pisortaqarfimmit akerlilerneqarput. Attartornerup sivisussaanut atatillugu akikillisaariaaseq naalakkersuinikkut kissaataavoq siunnersuummut ilanngunneqarsimasoq. Aaqqissuussinerup allaffissornerulernermik kinguneqarsinnaanera pisortaqarfimmit nassuerutigineqarpoq. - Tigusinermut atatillugu allaffissornikkut nammagassat annertunerulernissaat ilimagineqarpoq. Taamaattorli suliassat pisussaaffiillu arlallit qinnuteqaatip siulliup tiguneqarneranut atatillugu ataasiaannarluni suliarineqartussat pineqarput, siunnersuummut oqaaseqaatini nalinginnaasuni allassimasoqarpoq.

Suleqatigiinneq pitsaasoq.
Avannaani eqqartuussiveqarfiit tallimat suleqatigiilermata tamanna eqqissiallatsitsivoq.
Pinerluuteqarnernik oqimaatsunik suliaqarnerni kredsdommeritut oqaloqateqarsinnaannginneq ilaanni kiserliornarsinnaasarpoq, kredsdommerit peqatigiiffianni siulittaasuugallartoq Jens Møller oqarpoq. Qeqertarsuarmi eqqartuussivimmi 1995-imiit 2001-imut kisimi sulisimavoq, tassani kredsdommeriulluni eqqartuussivimmilu allatsitut suliitigaluni. Qeqertarsuarmi, Qasigiannguani, Ilulissani, Uummannami Upernavimmilu eqqartuussivinni piffissaq tamaat kredsdommeritut allamik aappaqarluni ullumikkut sulivoq. - Upernavimmi, Uummannami, Qasigiannguani Qeqertarsuarmilu eqqartuussiviit Ilulissani katillugit eqqartuussiveqarnermik aaqqissuussineq ingerlaqqissasoq naatsorsuutigaara, Jens Møller oqarpoq. - Kisianni inatsisartut folketingilu tamatumani aalajangiisuussapput.
Allatsit.
Illoqarfinni pineqartuni eqqartuussiviit katinneqarlutik suleqatigiilermata, eqqartuussivinnilu allatsit Ilulissanut nuunneqarmata, allatsit suliassartik malillugu sulisinnaalerput: - Ataaseq kingornussassanik suliaqarpoq, ataaseq inuinnarnut tunngasunik, pingasullu tikillugit amerlatigisut pinerluuteqarsimasunik isumaginnipput, Jens Møller oqaluttuarpoq. Eqqartuussiviit suleqatigiilernerat naammagisimaarpaa, misilittakkat, suliassat allatsillu ataatsimut katinneqarmata. - Suliassat ingerlaavartumik isumagineqarput, naallu sulinermut atatillugu angalasaraluartugut eqqartuussiviit matoqqatinneqarneq ajorput, Jens Møller oqarpoq. Kredsdommerillu Ilulissanut nuunneqaraluartut, illoqarfinni pineqartuni eqqartuusseqataasartut suli pigineqarput. - Uummannami. Upernavimmi, Qasigiannguani Qeqertarsuarmilu eqqartuussiviit saaffigineqarsinnaallutik sap. akunneranut nal. akunnerini marluk missaanni ammasarput. Tassani innuttaasut eqqartuusseqataasartunik oqaloqatiginnissinnaapput. Taamaalilluni innuttaasut eqqartuussisarnermik tatiginninnerat qularnaarneqarpoq, Jens Møller oqarpoq.
Suliassat qularnaarneqartut.
Eqqartuussiviit suleqatigiilernerisigut Jens Møllerip oqartussaanera suli annertusivoq. - Kredsdommeritut ilinniarsimavunga, ajunngitsumillu ineriartorsimallunga, pingaartumik pinerluuteqarnermik suliaqarnermi, oqarpoq, imalu nangilluni: - Aamma suliat pillugit kredsdommerimik allamik oqaloqateqarnissamut periarfissaqalerpunga. Taamaalilluta misilittakkavut atorluarsinnaalerpavut, Jens Møller oqarpoq.